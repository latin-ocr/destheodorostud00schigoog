4

est; sed eodem Platone moliente renuit suscipere regimen con·
fraternitatis, quae iam ad centenarium numerum pervenerat.
Verumtamen Plato morbo correptus convocavit fratres, quorum
communi suffragio Theodorus, qui tunc tricesimum annum agebat,
monasterio Saccudionensi praepositus est. Qua praefectura
fungens Theodorus, etsi vita iam propria indesinenter ad
suscipiendos virtutis labores adhortabatur, tamen etiam ter in
hebdomada post preces matutinus catechesibus vel homiliis
monachos excitabat. 1)

Illo autem tempore iactum est, ut Constantinus Vl im-
perator, Irenes filius, uxore legitima dimissa illegitimo thoro
se cum Theodoto cubicularia coniungere tentaret. Quod scelus
castigans Theodorus curn decem nobilioribus monachis uariis
cruciatibus vexatus Thessalonicam deportatus est. Sed Irene
imperio iterum potita revocavit Theodorum exsulem, qui in
suum monasterium reversus et honorificentissime a tota civitate
ipsaque imperatrice susceptus monachos undiquc dissipatos
collegit. Quo exsilio fama monasterii Saccudionensis adeo
aucta erat, ut multi et illustrissimi viri mundo renuntiantes
sc regimini Theodori committerent.)

Propter Saracenorum autem incursiones Theodorus se cum
suis intra Constantinopolim recepit, ubi ipsius monachis perin-
signe Studii monasterium, qnod a Constantino Gopronymo mona-
chorum acerrimo inimico fere orbatum erat, incolendum traditum
est. In quo Studii monasterio, cnm discipulorum undique con-
fluentium multitudo ad millenarium numerum pervenisset, Theo
dorus legislatoris munere fungens regulas optimas monachis
observandas tradidit. ³) Atque primum fratrum praestantissimos
elegit, ut inspicerent, si quid non recte ab aliis ageretur,
et ad communem magistrum referrent, hosque propriis et
idoneis nominibus appellavit epistemonarches, taxiarchas, obser-
vatores, excitatores. Praeterea aliquot eminentiores consti·
tuit, e. g. alium, ut secundas a praefecto obtineret, alium
oeconomum, alium suboeconomum aliosque eliis nominibus.
Atque his omnibns ad varia ministeria deputatis scripsit
regulas iambicis versibus compositas, inquibus omnia mona·
sterii officia a dignitate hegumeni usque ad infimum tractata

1) Vita 11. cap. 10-13.
²) Vita 11. cap. 14-19.
⁸) Vita 11. cap. 20-21.

 

